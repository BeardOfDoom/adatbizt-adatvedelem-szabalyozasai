\section{Jogszabályok hierarchiája}

Magyarországon a jogszabályok hierarchiájának a csúcsán az Alaptörvény áll, amely tartalmazza a magyar állam struktúrájának és működésének alapvető szabályait, továbbá az állampolgárok elemi jogait és kötelezettségeit. Minden jogszabályt úgy kell meghozni, hogy ezzel összhangban legyen. Jelenleg, 2012 január 1-e óta az Országgyűlés által 2011 április 18-án elfogadott Alaptörvény van életben, amely azóta több módosításon is átesett (eddig nyolcon). Az Alkotmány módosításához az országgyűlési képviselők kétharmadának igen szavazata szükséges, amely kétféleképpen is értelmezhető, így megkülönböztetjük az \textit{erős} és \textit{gyenge} kétharmados törvényeket. Az \textit{erős} esetén az összes országgyűlési képviselő kétharmadának érvényes igen szavazata szükséges az elfogadáshoz, míg a \textit{gyenge} esetén a határozatképes Országgyűlés jelen lévő képviselői kétharmadának érvényes igen szavazata is elegendő.

A jogalkotó szerveket és az általuk kibocsátható jogforrásokat az Alaptörvény T) cikke sorolja fel. Eszerint, a hierarchiában a következő szinten a törvények állnak. Egy kiemelkedő típusa a törvényeknek a sarkalatos törvények, amelyek az Alaptörvényben leírt tárgykörök kizárólagos szabályozói. Ezeket csak  a jelen lévő országgyűlési képviselők kétharmados többségével lehet elfogadni és módosítani.

A törvényeket követően a hierarchiában különböző rendeletek szerepelnek, mint jogszabályok. Ezek csökkenő irányban a következők: kormányrendeletek, miniszteri rendeletek, a Magyar Nemzeti Bank elnökének rendeletei, önálló szabályozó szerv vezetőjének rendeletei, önkormányzati rendeletek és a Honvédelmi Tanács rendkívüli állapot idején és a köztársasági elnök szükségállapot idején kiadott rendeletei. A jogszabályokat az önkormányzati rendelet kivételével a Magyar Közlönyben kell kihirdetni. A jogalkotásról a jelenleg érvényben levő 2010. évi CXXX. törvény és az annak a módosításáról szóló 2019. évi II. törvény szól. \cite{jog-hierarchiaja, alaptorveny, 2010-CXXX, 2019-II}